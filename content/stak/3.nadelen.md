---
title: Wat zijn de nadelen van een STAK?
description: Een Stichting Administratiekantoor (STAK) heeft ook nadelen die je moet begrijpen. We leggen ze uit.
date: 2024-07-04
sitemap:
  loc: /stak/nadelen
  lastmod: 2024-07-04
  changefreq: monthly
  priority: 0.8
---

In ons [vorige hoofdstuk](/stak/voordelen) zijn we in gegaan op de voordelen van een STAK. Maar uiteraard zijn er ook nadelen, in vergelijking met andere werknemersparticipatie plannen. In de hoofdstuk gaan we daar verder op in.

## Wat is een STAK

Nog even samenvattend, een STAK is een stichting die tussen het bedrijf en de werknemers staat. De stichting bezit de aandelen, en geeft certificaten uit aan de medewerkers. Het voordeel hiervan is dat de werknemers wel recht hebben op de winsten van het bedrijf, maar geen stemrecht hebben en dus ook niet in de Algemene Aandeelhoudersvergadering plaatsnemen.

## De nadelen

Uiteraard zijn er ook nadelen aan het opzetten van een STAK. De nadelen zijn:

- Kosten
- Fiscaal niet gunstig voor werkgever
- Extra bestuurslaag

### Kosten van een STAK

Een STAK is relatief duur om op te zetten. Immers, er moet een stichting worden opgezet die de certificaten uitgeeft. Daarnaast moeten de aandelen overgedragen worden aan de stichting en zetten werknemers vaak ook nog een holding op om de certificaten in te houden. Al deze acties vereisen een notaris, wat relatief duur is.

Daarnaast moet de administratie van een STAK bijgehouden worden, wat jaarlijkse kosten met zich mee brengt. Dat geldt ook voor de persoonlijke holdings van werknemers.

Mocht er in de toekomst besloten worden om het aandelenkapitaal van een STAK uit te breiden door de STAK meer aandelen te geven, dan moet dit ook weer via de notaris.

Daarmee is een STAK dus relatief duur.

### STAK en belastingen

In tegenstelling tot bijvoorbeeld [Stock Appreciation Rights](https://rounde.nl/plan/SAR) - ook wel een SAR regeling genoemd - zijn de winsten die betaald worden aan werknemers niet aftrekbaar van de vennootschapsbelasting (VPB). Immers, dividend wordt pas uitbetaald nadat de VPB is betaald. Een SAR wordt echter wel als loon gezien, en er moet dus loonheffing over betaald worden. Daarmee is een SAR vaak wel minder voordelig voor medewerkers.

Desalniettemin, kiezen veel bedrijven voor een SAR regeling, omdat deze wordt gezien als bonus. Daarmee is een SAR wel aftrekbaar van de VPB. Mocht dit interessant zijn, dan kunnen wij je hier ook mee helpen.

Voor werknemers wordt het vermogen van een STAK in box 2 of box 3 geschaald. Daarmee is de belastingdruk voor hen wel lager dan bij een SAR regeling.

### Extra bestuurslaag

Een STAK heeft een bestuur, en dit bestuur zit bij de Algemene Aandeelhoudersvergadering. Daarom raden wij vaak aan om het bestuur te laten vertegenwoordigen door het management. Certificaathouders hebben eigen vergaderingen, maar uiteindelijk bepaalt het bestuurd hoe er wordt gestemd in de AVA.

## Alternatieven

Al met al zijn er ook nadelen waar je je van bewust moet zijn als je een STAK opzet. Lees ook [ons hoofdstuk over alternatieven](/stak/alternatieven) om alle mogelijkheden te begrijpen.
