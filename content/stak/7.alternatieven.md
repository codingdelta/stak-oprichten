---
title: Alternatieven voor een STAK
description: De STAK is bij veel mensen bekend, maar er zijn ook veel alternatieven?
date: 2024-07-04
sitemap:
  loc: /stak/fiscaal
  lastmod: 2024-07-04
  changefreq: monthly
  priority: 0.8
---

De Stichting Administratiekantoor is één van de bekendste manieren om werknemers te laten participeren in je bedrijf. Maar in Nederland zijn er nog alternatieve hiervoor.

- Aandelenplan
- Optie regeling
- SAR regeling
- PAR regeling
- Bonus regeling

## Aandelenplan

In een aandelenplan krijgen of kopen werknemers daadwerkelijk aandelen van het bedrijf, wat vaak een sterk gevoel van betrokkenheid en ondernemerschap teweegbrengt. Hoewel veel werkgevers geneigd zijn om aandelen te verstrekken, raden wij dit vaak af. Dit komt doordat werknemers hiermee directe invloed krijgen binnen het bedrijf en mogen deelnemen aan de aandeelhoudersvergaderingen. Als alternatief kun je als werkgever SAR’s of [certificaten van aandelen](/stak/wat-is-een-stichting-administratiekantoor) aan je werknemers verstrekken.

## SAR regeling

Een [SAR (share appreciation right)](https://rounde.nl/plan/SAR) is een overeenkomst tussen werknemer en werkgever waarin wordt afgesproken dat de werknemer recht heeft op een geldbedrag dat bijvoorbeeld gelijk staat aan 1% van de bedrijfswaarde. Bij een exit ontvangt de werknemer dan 1% van de waarde. Dit bedrag wordt als loon beschouwd en de werknemer moet hier dus loonbelasting over betalen. Voor de werkgever zijn deze kosten echter aftrekbaar van de vennootschapsbelasting, wat een groot voordeel is.

## PAR-plan

Een [PAR (profit appreciation right)](https://rounde.nl/plan/PAR) is een overeenkomst waarbij de werknemer recht heeft op een percentage van de bedrijfswinst. In tegenstelling tot een SAR, dat gebaseerd is op de waardestijging van aandelen, is een PAR gebaseerd op de werkelijke winst van het bedrijf. Dit kan aantrekkelijk zijn voor werknemers omdat ze direct profiteren van de winstgevendheid van het bedrijf, zonder afhankelijk te zijn van de aandelenmarkt. Het bedrag dat de werknemer ontvangt, wordt beschouwd als loon en is volledig belastbaar. Voor de werkgever zijn deze betalingen aftrekbaar van de vennootschapsbelasting.

## Optieplan

[Opties](https://rounde.nl/plan/opties) geven werknemers het recht om aandelen te kopen tegen een vooraf bepaalde prijs. Bijvoorbeeld, een werknemer mag volgens het optiecontract aandelen kopen tegen €5 per aandeel. Een paar jaar later is het aandeel €50 waard. De werknemer kan de opties uitoefenen en voor €5 kopen, wat een winst van €45 (€50 - €5) per aandeel oplevert. De belastingdienst beschouwt dit als loon, en de werknemer betaalt hier dus ook loonbelasting over.

## Bonus

Een bonusplan is eenvoudig en houdt in dat werknemers een geldbedrag ontvangen bij het behalen van bepaalde resultaten. Ook de bonus is volledig belast in box 1.

Mocht je benieuwd zijn welke alternatieven het beste bij jullie passen. RoundE heeft een [simpele vragenlijst](https://rounde.nl/survey) opgesteld, waarmee je kunt bekijken wat geschikt is voor jullie.
